# Prometheus_CS50-Introduction-to-Computer-Science

Про курс

Цей курс є українською локалізованою версією курсу CS50 Introduction to Computer Science Гарвардського університету, який викладався професором Девідом Маланом студентам цього університету в осінньому семестрі 2018 навчального року і зараз доступний як масовий відкритий онлайн-курс на платформі edx.org. 

Корисні посилання

Офіційний сайт курсу - cs50.harvard.edu

Курс CS50 на платформі edX

Переклад курсу став можливим за підтримки Міжнародного фонду «Відродження» та Фонду BrainBasket. Міжнародний фонд «Відродження», заснований Джорджем Соросом, є однією з найбільших благодійних фундацій в Україні, яка розвиває відкрите суспільство на основі демократичних цінностей. Фонд BrainBasket є некомерційною організацією, мета якої – сприяти розвитку освіти українців в сфері ІТ.

Технічні аспекти
НАВІГАЦІЯ. У ВЕРХНЬОМУ ГОРИЗОНТАЛЬНОМУ МЕНЮ ЗНАХОДЯТЬСЯ ТАКІ ПУНКТИ:

Головна сторінка (1): відкривши сторінку курсу, ви можете передивитися актуальні новини та звернення викладача.

Курс (навчальна програма) (2): у цій вкладці містяться всі відеолекції, презентації та завдання курсу.

Обговорення (3):  форум, на якому ви можете поспілкуватися з іншими слухачами та модераторами.

Прогрес (4): у цій вкладці ви можете відстежувати результати виконаних завдань.

А тепер докладніше розглянемо кожен пункт меню:

«Навчальна програма» (2) поділена на тижні, що розділені на розділи (5), кожен з яких, у свою чергу, складається з підрозділів (6). Ви можете переміщуватися між підрозділами, натиснувши на них у горизонтальному меню (6) або за допомогою стрілок «уперед» - «назад» по боках. Тут будуть розташовані відеолекції та тести  обраного Тижня.  



«Відео»

У відеопрогравачі інтегровано функцію сповільнення або пришвидшення відтворення запису до 0.75, 1.25 або до 1.5 (7), що може бути зручним для багатьох слухачів. Також ви можете дивитися лекції у повноекранному режимі (8).

«Субтитри та переклад»

У цьому курсі використовується озвучені лекції та субтитровані додаткові відеоматеріали. Оригінальні відеолекції з українськими субтитрами можна переглянути на YouTube за посиланнями під відео.



«Обговорення»

За допомогою верхнього меню Обговорення (1) ви можете перейти на загальну сторінку форуму. Тут розміщено обговорення зі всіх підрозділів курсу.



Праворуч від самого повідомлення (2) ви можете побачити:

1. Кількість голосів підтримки цьому повідомленню від інших користувачів. Підтримайте корисні повідомлення, натиснувши «+».

2. Якщо ви побачили цікаве обговорення чи запитання, на яке самі хотіли б дізнатися відповідь, натисніть на зірочку (іконка «зірочка» під голосами), щоб відстежувати оновлення в цій теми. Знайти всі обговорення, за якими ви стежите, можна натиснувши на напис «Всі обговорення» - «Повідомлення, які я відстежую», що знаходяться у лівій частині форуму.

Можна поскаржитись на образливе або незмістовне повідомлення/спам (3). У такому випадку це повідомлення буде розглянуто модераторами форуму та щодо нього буде прийняте відповідне рішення.

Щоб написати нове повідомлення, оберіть відповідну гілку (тему)  та в полі під «Додати відповідь» (5) - надрукуйте Ваше повідомлення та натисніть кнопку «Надіслати».

ВИКОНАННЯ ЗАВДАНЬ:

Для успішного опанування всіх матеріалів курсу та перевірки завдань перед відправкою на оцінювання вам потрбіно встановити стороннє програмне забезпечення CS50 IDE Offline відповідно до інструкції.

Також вам знадобиться доступ до хмарного середовища CS50 Sandbox. Для цього вам потрібен обліковий запис у GitHub.
